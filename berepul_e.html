<div class="modal-header">
    <button type="button" class="close no-print" data-dismiss="modal">&times;</button>
    <h2 class="modal-title">Mit tegyünk, ha berepül a szobába?</h2>
</div>
<div class="modal-body" style="overflow: scroll;  overflow-x: hidden; height: 70vh;">
    <p>Néha előfordulhat, hogy egy-egy denevér berepül a lakásba. Ilyenkor <strong>ne ijedjünk meg</strong>, hiszen a bőregér <strong>semmi kárt nem okozhat</strong> sem bennünk, sem pedig a berendezésben. Általában vonulási időszakban tévednek be hozzánk a denevérek. Legfőképpen augusztus és szeptember hónapokban történik ez meg, amikor a szárnyasegerek a nyári tanyahelyeikről a téli szállásaik felé tartanak. Ilyenkor egyes fajok néhány nap alatt akár több száz kilométert is repülnek. Pihenőhelyeik általában a már jól bevált szállások (faodvak, fali hasadékok, stb.) de sajnos előfordulhat, hogy ezek egyik évről a másikra megszűnnek, például az épület felújítása vagy egy fakitermelés miatt. Ilyenkor, ha az állat <strong>nem talál azonnal magának egy új pihenőhelyet</strong>, akkor előítéletektől mentesen kiszemelheti magának a mi lakásunkat is. Egy-egy szoba végül is olyan, mint egy barlang, a denevér számára nyugodt, békés kuckónak tűnik, különösen éjjel, amikor mi alszunk. Ha nem zavarásszuk, akkor általában a sötétítőfüggönyön vagy a falon megkapaszkodva pihen meg. Ideiglenes szállását általában a következő éjjel már el is hagyja, de ha kedvesek vagyunk hozzá és nem abajgatjuk, akkor néhány napot éppenséggel elidőzhet nálunk e picinyke állat.</p>
    <p>Ha mégsem örülnénk e látogatónak, akkor <strong>sem szabad őt bántani</strong>. Mivel védett állat, ezért durván nem bánhatunk vele, nehogy bármi sérülést okozzunk rajta. Ilyenkor ki kell nyitni lehetőleg minél több ablakot számára, s várjunk nyugodtan, hogy kirepüljön. Érdemes a szobában a rádiót vagy a televíziót bekapcsolni, hogy érezze, számára nem ideális a hely a pihenésre. Ha valahol megkapaszkodott és nem akar, vagy nem tud felrepülni, akkor egy <strong>kesztyűvel vagy egy vastagabb ruhadarabbal</strong> megfoghatjuk. Ha begyűjtöttük, rakjuk papírdobozba, szövetzsákba vagy bármilyen olyan zárt dobozkába, amiben <strong>kap friss levegőt</strong>. Lehetőleg még azon az éjjel engedjük is el egy közeli parkban, de csak akkor, ha nincs nagy eső, szélvihar és a hőmérséklet sincs túlzottan fagypont alatt. Gyöngéden kézbe véve, fejmagasságban helyezzük el egy durva kérgű fa törzsén, ő majd onnan feljebb mászik, s végül elrepül. <strong>Nappal ne engedjük szabadon</strong>, mert könnyen egy sólyom vagy karvaly áldozatává válhat. Ha nagyon fáradt vagy legyengült példányról van szó, akkor érdemes tiszta vízzel megitatni. Szemcseppentővel vagy gézdarabkára, szövetre felitatva adagolhatjuk a vízcseppeket számára. Ha éhes, apró csipesszel lisztkukacot kínálhatunk fel neki. <strong>Puszta kézzel lehetőleg ne fogjuk meg</strong> a denevért, mert ha megszorítjuk, védekezésül haraphat, ami ugyan nem túl fájdalmas, de mégis picit kellemetlen lehet.</p>
    <p>Ha segítségre van szükségünk, hívjuk az illetékes <strong>nemzeti park igazgatóságot</strong> vagy a <strong>természetvédelmi hatóságot</strong>!</p>
</div>
<div class="modal-footer">
    <button type="button" id="nyomtat" class="btn btn-primary pull-left no-print">Nyomtat</button>
    <button type="button" class="btn no-print" data-dismiss="modal">Bezár</button>
</div>
<dl>
